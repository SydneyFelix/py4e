1. Nasa unang linya, ay may tatlong pangkat ng kadimonyohan, na sumasalungat sa ating paghahangad mabuhay 
taliwas sa kamunduhan. Yung mga demonyong naka toka sa pagpapagana ng katakawan. Mga demonyong nagmumungkahi
ng kasakiman. At yung mga demonyong nanunuksong hanapin natin ang pagpapahalaga ng ibang tao sa atin. Yung iba 
pang mga demonyo ay nasa likod lamang ng tatlo at kapag may pagkakataon ay sinasalakay yaong mga nasugatan na 
nuong tatlo. Sapagkat ang isang tao ay hindi babagsak sa kapangyarihan ng demonyo ng kalaswaan maliban siya ay 
nauna nang bumagsak sanhi ng katakawan. Gayon din hindi matutukosong magalit ang isang tao maliban siya'y nakikipagtalo para may 
makain o di kaya'y ma-ari ang mga materyal na bagay o di kaya'y makamit ang pagpapahalaga sa kanya ng ibang tao.
Hindi maiiwasan ng isang tao ang kasamaan ng panglulumo maliban kung hindi niya na nararanasang magdusa bawian 
man ng mga bagay na ito. Gayon din, hindi maiiwasan ng isang tao ang pagmamalaki, na siyang unang supling ng 
kasamaan, maliban kung naiwaksi na niya ang katakawan na siyang ugat ng lahat ng kasamaan. Sapagkat ayon kay 
Solomon, ang kahirapan ay nagtuturo sa tao ng kapakumbabaan. Sa madaling salita, walang sino mang bumabagsak sa
kapangyarihan ng ibang dimonyo na hindi pa naunang bumagsak sa kadimonyohan ng tatlong nangunguna sa harapan.
Kaya nga, itong tatlong kaisipang ito ang iminungkahi ng demonyo sa ating manunubos. Hinikayat niya Siya na gawing
tinapay ang bato. Saka ipinangako sa panginoong HesuKristo ang sanlibutan kung siya'y luluhod sa kanya at sasamba. 
Pangatlo, sinabi ng diablo, na kung ang panginoon ay tatalima sa kanya, ang panginoo'y luluwalhatiin at hindi masasaktan
sa pagbagsak mula sa taluktok ng templo. Subalit, na malas ang kanyang pangingibabaw sa mga panunuksong iyon, ang panginoon
ay inutusan ang demonyo na lumayas sa kanyang harapan. Ganito itinuturo sa atin ng panginoon na imposibleng mapalayas
ang diablo, maliban may panunuya nating iwaksi ang tatlong kaisipang ito.
2.Lahat ng mga kaisipang inuudyok ng demonyo sa atin ay lumilikha ng mga kung anu-anong idea ukol sa mga bagay na maaaring madama.
  Sa ganitong paraan,mismong ang ating pagiisip, na mayroong nakaukit na gayong kaisipan, ay magkakaroon ng mga anyo ng mga
  bagay na ito.kaya naman, sa pagkilala sa bagay na iprinisenta sa kanya, nalalaman ng pagiisip kung anong dimonyo ang lumalapit. 
  Halimbawa, kung lumitaw sa aking alaala ang pagmumukha ng taong nanakit o lumait sa akin, nalalaman ko na lumalapit ang
  demonyong naguudyok ng sama ng loob.Kung may paguudyok tungkol sa mga materyal na bagay o tungkol sa pagpapahalaga, malinaw
  muli kung anong dimonyo ang nangliligalig sa akin.Gayon din ang paraan tungkol sa ibang kaisipan. Madadalumat natin sa mga
  bagay na lumilitaw sa ating ala-ala, kung anong dimonyo ang ating kaharap na siyang naguudyok sa atin sa bagay na iyon.
  Hindi ko naman sinasabing lahat ng mga ganong bagay ay nagmula sa dimonyo, pagkat kapag ating pinagagana ang ating pagiisip,
  natural dito na alalahanin ang imahe ng mga nakalipas. Subalit, lahat ng kaisipang nagdudulot ng galit o pagnanasa sa 
  paraang kabaligtaran ng natural, ay nagmula sa dimonyo.Sapagkat sa pamamagitan ng mala dimonyong pagkabalisa ang ating
  pagiisip sa kaisipan ay nangangalunya at namumuhi. Kaya hindi nito maaaring matanggap ang pangitain ng Panginoon na siyang
  nagsasaayos sa atin. Sapagkat ang banal na karilagan ay lumilitaw lamang habang nananalangin kapag ang pagiisip ay malaya
  sa pagbubuo ng mga bagay na nadarama.
3.Hindi maitataboy ng tao ang mga masimbuyong kaisipan maliban pag-ingatan niya ang kanyang mga pagnanasa at kakayahang mang-buyo(inis).
  Kanyang mapupuksa ang pagnanasa sa pamamagitan ng paga-ayuno, magdamag na pagdarasal, pagtulog sa lupa, at kanyang mapaaamo
  ang kanyang kakayanang mangbuyo sa pamamagitan ng marubdob na pagtitiis, pagtitimpi, pagpapatawad at pagbibigay awa. Sapagkat
  sa dalawang pagnanasang ito konektado halos lahat ng masasamang kaisipan na nagdadala sa kapahamakan at pagkakatakwil sa impiyerno.
  Imposibleng magapi ang mga pagnanasang ito maliban mangibabaw tayo sa katakawan sa pagkain at pagkakamal ng mga paga-ari,
  pagpapahalaga sa sarili, o maging sa sarili nating pangangatawan sapagkat sa pamamagitan ng ating katawan, tayo'y madalas na
  sinusubok atakehin ng demonyo. Samakatwid, mahalagang tularan natin ang isang taong nasa panganib sa kalagitnaan ng dagat,
  pinagtatapon ang lahat ng bagay dahil sa bayolenteng hangin at nakakatakot na alon.

71.Kung papapanong hindi maaaring pumatak ang ulan ng walang ulap,hindi mo rin maaaring mabibigyan ng kaluguran ang Panginoon,
 ng walang malinis na konsensiya.
74.Ang ating kaluluwa ay unti-unting inililigaw ng ating mga iniisip. Katulad ng isang bata at 
inosenteng baka, na unti-unting iniligaw ng kanyang pagnanasang makahanap ng damong makakain, 
hanggang matagpuan ang sarili sa isang matarik na bangin.
 
75.Kapag ang iyong pangunawa na lumago sa panginoon, ay biglang
hinatak ang iyong budhi na nasanay sa layaw ng laman, ang 
iyong puso ay labis na magdurusa sa paghahatakan ng dalawang
pwersa.

76. Sa pagasang kumita, ang mandaragat ay maluwalhating tinitiis ang matinding sinag ng 
singkad na araw, gayon din ang mga taong namumuhi sa kasamaan,maluwalhating tinatanggap 
ang mga panunuya. kung paanong ang mandaragat ay nakikipambuno sa hangin, gayon din ang
mabubuti ay nakikipambuno sa pagtitiis.
    
78. Ang panginoon ay walang kapantay sa pagiging mabuti at maawain. Ngunit maging siya 
    ay hindi nagpapatawad sa isang taong hindi nagsisisi.
79. Marami sa ating nagsisisi sa ating mga kasalanan, malugod parin nating tinatanggap ang sanhi ng mga ito.
80. Ang isang hayop na humuhukay ng lungga ay hindi makakikita ng tala, siya na walang pananalig sa 
    Diyos sa mga pan samantalang mga bagay, ay wala ring pananalig sa Diyos sa mga bagay na pang-walang hanggan.
81.
82.Kapag hindi tinatanggap nang isang makasalanan ang parusang dala ng kanyang kasalanan, nasasabi ng
   mga anghel 'Sana'y napaghilom na natin ang Babylon, subalit ayaw niyang humilom.
83.Kapag nawaglit nang pang-unawa ang tunay na karunungan, ito'y nakikipagtalo sa mga bagay na 
   nagdudulot ng pagdurusa. Alalaong baga'y nakatutulong.
84. Hindi makatatagal ang apoy sa tubig. Hindi rin makatatagal ang mga kahiyahiyang kaisipan sa
    puso ng mga taong umiibig sa Diyos. Ang bawat taong nagmamahal sa Panginoon ay malugod na 
    nagtitiis at ang kusang pagtitiis ay likas na kaaway ng kasiyahang pangdama.
85. Ang isang pagnanasa na kusa nating hinayaang lumago sa ating kaibuturan, sa kalaunan ay pilit na 
    nakapapasok sa atin kahit labag sa ating kagustuhan.
86. Kung anu-anong mga iisiping di naman inanyayahan, kaya sila'y lumalapit ay sapagkat atin silang 
    kinagigiliwan. Yun namang ibang kusang nating tinawag, klarong kinagigiliwan natin hindi lamang
    sa sanhi kundi pati sa mga bagay kung saan sila'y may kinalaman.
87. Ang mga haka-haka at kayabangan ang pinagmumulan ng kalapastanganan sa Diyos. 
    Ang pagkagahaman at kahambugan ang siyang pinagmumulan ng kalupitan at pagka mapagpaimbabaw.
88. Kapag nakikita ng dimonyo na ang ating kaisipan ay nananalangin mula sa puso. Ang demonyo'y umaatake na may 
    kagyat na panunukso. Ngunit hindi niya pinagaabalahang sirain ang iba pang kabanalan kung di naman kasing 
    halaga ng marubdob na pananalangin. 
89. Kapag ang isang kaisipan ay namamalagi sa isang tao, nangangahulugang malapit ito sa kanya. Ngunit kung 
    mabilis itong nawawaglit, ibig sabihiy salungat siya dito.
90. Ang pagi-isip ng tao ay nagpapabago-bago sa tatlong kalagayan. Una ay ayon sa kalikasan, ikalawa'y angat sa kalikasan, at 
    ang ikatloy salungat sa kalikasan. Kapag ito'y naa-ayon sa kalikasan, kanyang napagtatanto na siya mismo ang sanhi ng 
    kanyang mala demonyong kaisipan at siya'y umaamin ng kanyang kasalanan sa Panginoon. At malinaw niyang napagtatanto 
    ang sanhi ng kanyang mga pagdurusa. Samantala, kapag ang pagi-isip ay nasa kalagayang salungat sa kalikasan, 
    kanyang nalilimutan ang katarungan ng Diyos at siya'y nakikisalungat sa kapwa sa pagkaunawang siya'y minaltrato. 
    Subalit kapag ang pagi-isip ay nasa kalagayang angat sa kalikasan,natatagpuan niya ang mga bunga ng ispiritu santo. 
    Ang pag-ibig, kaligayahan at kapayapaan. Gayon din ang iba pang mga bunga'ng nabanggit ng mga apostol.
    At alam niyang hindi siya makapananatili sa gayong kalagayan kung ang uunahin niya'y ang pangangailangan
    ng kanyang pisikal na katawan. Ang pagi-isip na lumalayo sa ganitong kalagayan ay nahuhulog sa kasalanan 
    at sa lahat ng teribleng dulot nito. Kung hindi man agad-agad, ay sa kalaunan ayon sa makatarungang
    pagpapasya ng Diyos.
97. Ang taimtim na pananalangin ay nagpapahiwatig ng pagibig sa Panginoon. Ngunit ang hindi ay nagpapahiwatig
    ng pagibig sa kalayawan.
98 Siya na nasanay sa pagtitiyagang manalangin sa magdamag ay malinaw na magiging kabahagi sa biyaya ng 
   espiritu santo.
100.May pananampalataya na dinulot ng pagkakadinig, may roon namang idinulot ng diwa ng mga bagay na inasam.
195.Kapag nais mong lutasin ang isang masalimuot na probleama, hanapin mo kung anong kalooban ng Diyos ukol dito.Makabubuo ka
    ng mainam na solusyon.
196.Kapag ang isang bagay ay naaayon sa kalooban ng Diyos, lahat ng nilikha ay nakatutulong dito. Subalit kung ang isang
    bagay ay ayaw ng Diyos, maging ang nilikha ay sinasalungat ito.
197.Siya na sumasalungat sa hindi kaaya-ayang pangyayari, di man Ã±a sinasadya'y sumasalungat din sa ipinaguutos ng Diyos.
    Ngunit siya na tumatanggap dito ng may tunay na kaalaman, ay matiyagang naghihintay sa Panginoon.
198.Kapag ika'y may mga pagsubok sa buhay,subukan mong alamin, hindi kung bakit o kung kanino ito nanggaling, kundi kung
    paano mo ito matitiis ng may pagpapasalamat, nang walang pagkabalisa o sama ng loob.
199.Ang pagkakasala ng iba ay hindi nakapagdaragdag sa ating mga pagkakasala maliban atin itong tinangkilik sa pamamagitan
    ng pagiisip ng masasama.
200.Kung hindi madaling makatagpo ng sino mang sumusunod sa kalooban ng Diyos na hindi nalagay sa pagsubok,marapat lamang
	tayong magpasalamat sa Panginoon sa lahat ng bagay na nagaganap sa ating buhay. 
201.Kung si Pedro'y hindi nabigo nuong gabing pangingisda, disin sanay hindi siya nakahuli ni isa nung umaraw. At kung
    si Pabloy hindi nagdusa sa pisikal na kabulagan disin sana'y hindi siya nabigyan ng ispiritual na kamulatan. At kung
    si Isteban ay hindi siniraan bilang isang lapastangan, disin sana'y hindi niya nakitang mabuksan ang langit at matung
    hayan ang Diyos.
202.Kung paanong ang pag-gawa na naaayon sa kalooban ng Diyos ay tinatawag na kabutihan.Gayon din, ang hindi inaasahang
    paghihirap ay tinatawag na pagsubok.
203.Nalalaman na ng Diyos ang lahat ng bagay bago pa man malikha. Kilala na ng Diyos si Abraham. Sinubok Niya siya. Pinahirapan, 
    hindi upang mas maunawaan pa, kundi para mabigyan siya ng pagkakataong maipakita ang perpektong pananampalataya.
204.Ang bawat paghihirap ay sumusubok sa ating kalooban, na nagpapakita kung ito ay nakahilig sa mabuti o masama. Ito ang dahilan
    kung bakit tinatawag na pagsubok ang mga hindi inaasahang paghihirap. Sinusubok nito ang tao sa kanyang tagong pagnanasa.
205.Ang takot sa Diyos ang nagtutulak sa tao na labanan ang kasamaan. At kapag nilalabanan natin ang kasamaan, ang biyaya ng
    Diyos ang sumisira dito.
206.Ang pagkaunawa ay hindi lamang para maunawaan ang natural na kahihinatnan ng mga bagay, ito'y para din ating matanggap kung
    ano ang kaukulang nararapat sa ating masasamang hangarin sa mga taong nagkamali sa atin. Matapos ang unang uri ng pagkaunawa,
    nagiging mayabang ang mga taong hindi na nagsumikap maunawaan ang ikalawa. Samantalang, nagiging mapagpakumbaba naman ang
    iba na tuluyan pang nagsumikap maunawaan ang ikalawa.
207.Kung ayaw mong aktibong umiral ang kadimonyohan sa iyong kalooban, hayaang malait ang kalamnan at kaluluwa hindi lamang sa
    iisa kundi sa lahat ng pagkakataon, saan man at sa lahat ng bagay.
208. Siya na malugod na tumatanggap ng parusa sa pamamagitan ng pagdurusa, kung hindi niya kalooban ay hindi nadaraig ng 
     kadimonyohan. Samantalang siya, na tumatangging magdusa ay nabibilanggo ng masasamang pagiisip kahit pa pinaglalabanan niya ito.
210.Lubos na hindi natin magagawang tanggalin ang ating kasamaan ng walang taimtim na pagsisisi.Ngayon ang puso'y makatlong
211.Kung iyong tungkulin na mag-utos sa iyong kapwa, alalahanin mo ang tungkuling ito. At kung hindi ka nila sundin, siguruhin
    mong sabihan sila kung ano ang nararapat.Kapag sila'y sumunod sa iyo, ikaw rin ang pararangalan sa kanilang kabutihan.
    Ngunit sa mga pagkakataong hindi sila sumusunod, gayon ma'y patatawarin mo parin sila at ng magantimpalaan Niya na nagsabi:
	Magpatawad at ng mapatawad ka.
212. Ang bawat pangyayari ay parang sa pamilihan. Siyang marunong magpatawad, siyang tumutubo. Ang hindi nagpapatawad ang
     siyang nalulugi.
213.Kung may isang ayaw sumunod sayo nung pinagsabihan mo na, huwag ka nang makipagtalo at pilitin pa siya. Ngunit, angkinin mo na lang
     para sa iyo ang ganansiyang tinapon niya. Sapagkat mas makabubuti pa sa iyo ang magtiis kaysa iwasto mo siya.
214.Kapag ang masamang pag-uugali ng isang tao ay magsimulang maka apekto sa iba, hindi ka dapat mag-pakita ng pagtitiyaga.
    At sa halip na kung ano ang mas ika bubuti mo, ang hanapin mo ay kung ano ang mas ikabubuti ng iba pa, upang maisalba mo sila.
	 Sapagkat masmahalaga ang kabutihang naidudulot sa marami kaysa sa iisa lamang.
215. Kung ang isang tao ay nabitag sa pagkakasala at hindi siya nakadama ng nararapat na pagsisisi sa kanyang sala, siya'y madali
	 muling mahuhulog sa kaparehong bitag.
216.Kung paanong ang isang leon ay hindi nakikipagkaibigan sa isang batang baka, ang walang galang ay hindi nasisiyahang magsisi
    ng naa-ayon sa kalooban ng Panginoon.
217.Kung paanong ang isang tupa ay hindi nakikisama sa isang lobo, kaya ang pusong nagdurusa ay hindi makikisama sa kasiyahang 
    bumuo ng mga kabutihan.
218.Walang sino mang makararanas ng pagdurusa at pagsisisi sa paraang naaayon sa kalooban ng Diyos maliban mahalin niya muna
    ang nagdulot noon. 
219.Ang pagkatakot sa Panginoon at ang pagtalima ang natutulak sa pagsisisi. Ang mga paghihirap at magdamag na pananalangin 
    ay naglalapit sa atin sa pagiging matiisin.
220.Siya na hindi na natuto sa mga utos at babala mula sa kasulatan ay hahagupitin na parang kabayo at susuntokin na parang asno.
     At kung hindi parin siya tumalima, ang kanyang bibig ay bubusalan ng pangbusal sa kabayo.
221 Siya na madaling nadaraig ng mas kakaunti ay di maiiwasang maa-alila ng mas nakararami.Subalit siya na nadaraig ang maskakaunti
    , sa tulong ng Diyos, ay madaraig din ang mas nakararami.
222. Kapag may isang nagmamalaki sa kanyang kabutihan, huwag mo na siyang subukang tulungan sa pamamagitan ng pagsaway. Sapagkat
     hindi maaaring ang taong mapagpaimbabaw ay sabay na mapagmahal sa katotohanan.
223. Ang bawat salita ni Kristo ay nagpapahayag sa atin ng awa, katarungan, at karunungan ng Diyos.At kung tayo ay kusang loob na
     makikinig, ang kapangyarihan ng mga ito'y sumasaatin.Kung kaya, ang mga taong malulupit noon, na namumuhi sa pakikinig kay 
     Kristo ay hindi nakaunawa sa karunungan ng Diyos at sahalip, siya ay ipinapako pa sa krus. Tanungin din natin ang ating mga
     sarili kung malugod ba tayong nakikinig sa Kanya. Pagkat sinabi niya 'Siyang nagmamahal sa akin ay sumusunod sa aking mga
     utos at siya'y mamahalin ng aking Ama. At mamahalin ko siya at akoy magpapakita sa kanya. Nakikita mo ba kung papaano niya 
     itinago ang kanyang pagpapakita sa mga kautusan. Kaya pala, sa lahat ng kautusan, ang pinaka sapat ay ang ibigin ang Diyos
     at ang ating kapwa. Ang pagibig na ito'y pinatatatag sa pamamagitan ng pag-iwas sa mga materyal na bagay at pagpapatahimik
     sa ating pagi-isip.
224. Ngayong nalalaman natin ito, tayo ay inuutusan ng panginoong ating Diyos na huwag mabahala tungkol sa bukas, at siyang
     tumpak. Pagkat paano nga ba makakalaya ang tao sa mga masasamang kaisipan kung ni hindi niya pa napalalaya ang sarili sa mga
     alalahanin tungkol sa mga materyal na bagay. At kung siya'y binabagabag ng mga masasamang kaisipan, paano niya makikita
     ang katotohanang ang kasalanan ay nakatago sa likod ng mga masasamang kaisipan.
225. Ayon sa pagkakasunod-sunod ng mga naipahayag, marapat lamang nating hanapin ang tahanan at tayo'y walang tigil na kumatok ng 
     pananalangin at nang sa gayon, kung hindi man sa ating buhay dito sa lupa ay sa ating kamatayan, pagbubuksan tayo ng
     ating Panginoon at hindi niya sasabihin, sanhi ng ating kapabayaan "Hindi ko alam kung saan ka nagmula." Hindi lamang tayo
     dapat humihingi at tumatanggap sa halip dapat din nating iniingatan ang ibinibigay sa atin. May ibang taong nawalan ng kanilang
     tinanggap. Isang teyoriyang kaalaman o chansang maranasan ang mga bagay na ito ay maaaring makukuha ng mga taong huli 
     nang magumpisang matuto sa buhay.